<p>In opdracht van <a href="http://www.tiltshift.nl">TiltShift</a> bouwde ik mee aan een webapp voor de markten in Amsterdam.
Dagelijks tekenden in Amsterdam marktmeesters de plattegrond van elke markt in en kreeg iedereen met de hand een plekje toegewezen.
Vanwege organisatorische en logistieke redenen was er vraag naar een digitale oplossing voor het indelen van de markt.
In dit traject bouwden we aan een versie van de applicatie die kon proefdraaien in Amsterdam west op Plein 40 - 45.</p>

<p>Ik was als full stack developer verantwoordelijk voor ontwikkeling aan zowel de front-end als de back-end. Als voertaal gebruikten we Typescript en als database Postgres.
Terwijl <a href="https://github.com/tjoekbezoer">Daan</a> de berekening schreef voor de indeling, zorgde ik ervoor dat het dashboard en alle andere plekken met gebruikersinteractie werden uitgewerkt.</p>
